---
date: 2021-04-06
category: blog
tags: 
  - Školství
layout: post
author: Pavel Petrášek
authorId: petrasek.pavel
title: Jak na elektronický zápis do mateřských škol
image: articles/2020/2021_04_06_Skolka.png
---


Nastal opět čas zápisů do předškolních zařízení. Pro elektronický zápis vašeho dítěte slouží v naší městské části google formulář (!?), který naleznete na stránkách každé místní mateřské školy.

Připravili jsme pro vás pár důležitých informací, jak tím vším proplout.

Nejprve vyberete, do které MŠ chcete dítě přihlásit. Vybrat bohužel můžete pouze jednu jedinou MŠ. Pokud chcete pro jistotu poslat více přihlášek, musíte formulář vyplnit několikrát.

Máte si zároveň vybrat preferovanou MŠ, pokud posíláte více přihlášek. Pokaždé samozřejmě stejnou. Pokud vyplníte pokaždé jinou, vybouchne z toho někomu na úřadu hlava, tak dejte pozor!

Dalším krokem jsou údaje o zákonném zástupci, kde je nepovinné vyplnění data narození. K čemu to je? Budou preferováni starší rodiče? Nebo ti mladší? Nebo ti uprostřed? Samé otázky!

Na řadě jsou údaje o dítěti, kde můžete také zaškrtnout, zda má vaše dítě nějaké specifické vzdělávací potřeby.

A nakonec vyplníte kontakt na sebe. Mohlo to být na stránce dotazníku o zákonném zástupci, ale takhle je to asi víc zajímavé.

Kytičková mateřinka má jednu budovu v Parmské ulici, druhou v Bolevecké. Při zápisu si ale vybrat nemůžete. Třeba si budete moci vybrat při přijetí. A třeba nikdy. To nevím.

Zhruba po 14 dnech od konce elektronického zápisu dostanete pozvánku na zápis fyzický. Tam je to trochu složité. Všechny školky pořádají tento fyzický zápis 5.5. Některé jen v určitých hodinách. Klidně se pod příspěvkem zeptejte na konkrétní školku. Na stránkách to samozřejmě každá má. MŠ Boloňská a MŠ Trhanovské náměstí pořádá fyzický zápis i 6.5.
Výsledky toho všeho se dozvíte 28.5.

Pak se můžete začít připravovat na nástup do práce, nebo dáte výpověď. Míst pro děti totiž bohužel není dostatek.

Zde pro vás máme [orientační mapku](https://frame.mapy.cz/zakladni?moje-mapy&cat=mista-trasy&mid=606c29f3f1684151920a6a08&ol=1&) rozmístění mateřských škol v Praze 15. 
