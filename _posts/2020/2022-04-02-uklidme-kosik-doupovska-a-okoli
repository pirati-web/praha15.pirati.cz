---
date: 2022-04-02
category: blog
tags: 
  - Životní prostředí
  - Akce
layout: post
author: Michal Petlach
authorId: petlach.michal
title: Ukliďme Košík – Doupovská a okolí
image: articles/2022/2022-04-02-Uklidme-Kosik---Doupovska-a-okoli.jpg
---

Vše dnes začalo nálezem kočárku, kterým si někdo do remízku v Trojmezí zavezl odložit železné součástky, pokračovalo úklidem v okolí bus zastávky Přeštická, podél ul. Doupovská až po lesík u hostivařského hřbitova a dokonáno bylo vyčištěním černých skládek v Sadech zahradnické mládeže. 

Děkujeme všem, kteří se zúčastnili naší uklízecí akce Ukliďme Česko a s úklidem pomohli. 
Děkujeme také moc Toulcově dvoru za zázemí s teplým čajem při závěrečném ohni a Úřadu městské časti za spolupráci při zajištění odvozu sesbíraného odpadu. 

Znáte aplikaci https://www.kamsnim.cz/ , která mapuje až 294 umístění různých odpadních nádob v Praze 15 a 59 umístění v Petrovicích? Vyhledat je můžete i podle toho, čeho se chcete zbavit např. oběhového obalového materiálu, objemného odpadu, různých recyklovatelných věcí, elektro, pneu, kovů, stavebního odpadu, léčiv, bioodpadu nebo nebezpečného odpadu. O černých skládkách můžete sami informovat pomocí této aplikace https://www.zmapujto.cz/addissue. 

Děkujeme, že pomáháte uklidit místa, kudy dennodenně chodíte nebo se procházíte. 
