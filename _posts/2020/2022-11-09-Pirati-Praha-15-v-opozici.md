---
date: 2022-11-09
category: blog
tags: 
  - Volby 2022
  - Praha 15
layout: post
author: Praha 15
authorId: danickova.radka
title: Piráti Praha 15 v opozici
image: articles/2022/2022-11-09-Pirati-Praha-15-v-opozici.jpeg
---

PIRÁTI PRAHA 15 V OPOZICI
V městské části Praha 15 se o přízeň voličů ve volbách do zastupitelstva konaných ve dnech 23. a 24. září 2022 ucházelo celkem sedm volebních subjektů.

Piráti prvně pod samostatnou kandidaturou jako *Piráti a občané Prahy 15* spolu s nezávislými kandidáty. K občanům městské části se prostřednictvím vlastního roznosu do poštovních schránek dostali také úplně první volební [Pirátské listy](https://a.pirati.cz/praha15/plisty-2022-leto/#plisty/page1). 

Děkujeme vám všem, kteří jste přišli k volbám, a těm z vás, kteří jste nám dali svůj hlas.

Volební výsledek 9,46 % pro nás představuje tři zastupitelské mandáty pro volební období 2022-2026, které připadly Ing. Radce Daníčkové, Mgr. Pavlovi Petráškovi a Mgr. Michalovi Petlachovi.

Celkové výsledky voleb najdete [zde]( https://www.volby.cz/pls/kv2022/kv1111?xjazyk=CZ&xid=1&xdz=5&xnumnuts=1100&xobec=547387&xstat=0&xvyber=0). 

Po volbách jsme se jako s prvními sešli s volebním uskupením Patnáctka náš domov, deklarovali si vzájemnou programovou shodu a přijali nabídku k jednotnému postupu. Dohromady bychom nesložili většinu, ale pouze 15 mandátů z 31členného zastupitelstva městské části. Společným prioritním partnerem pro nás byli NEZÁVISLÍ se svými 2 mandáty. Také jednání s dalšími subjekty jsme směřovali k tomu, abychom mohli být takto společně součástí vládnoucí koalice. Od samého počátku jsme však naráželi na aroganci a na neochotu připustit jakoukoli diskusi o poměrově vyrovnaném i vůli voličů odpovídajícím zastoupení v radě městské části. Fakt, že bychom nemohli prosazovat to zásadní, pro co jsme dosud i s vámi pracovali, nemohla převážit žádná nabídka postů, ani toho starostenského. 

Uskupení na platformě stávající koalice **Společně pro Prahu 15 (ODS + TOP 09) a ANO spolu s NEZÁVISLÍMI** (v období 2018-2022 v zastupitelstvu nezasedli) před nás ještě před prvním jednáním předstoupilo jako jeden blok se 14 mandáty. Ze svých pozic během dalšího vyjednávání nikdo ze subjektů neustoupil, naopak, rozhodli se na ustavujícím zasedání dne 9. listopadu 2022 stvrdit menšinovou radu a pro těsnou většinu k prosazování své vůle v zastupitelstvu se opírat o 2 mandáty **SPD a nezávislých pro Prahu 15**. Zastupitel téže nejmenší opoziční strany byl zároveň zvolen do uvolněné (nebývale placené tzv. “na plný úvazek”) funkce předsedy kontrolního výboru, který má ze zákona na činnost rady a zastupitelstva dohlížet. 

Hnutí ANO po dvou volebních obdobích ve vedení městské části předalo starostenský post zpět ODS. Celkem se na správě městské části podílí sedm zastupitelů uvolněných do své funkce (o jednoho více než v minulém volebním období) a dva zastupitelé neuvolnění (o jednoho více): 

Michal Fischer *starosta* Společně pro Prahu 15 (ODS)
Mgr. Jitka Kolářová *1. místostarostka* ANO
Michal Frauenterka *místostarosta* Společně pro Prahu 15 (ODS)
Ing. Petr Neumann *místostarosta* Společně pro Prahu 15 (TOP 09) 
Pavel Pešek *místostarosta* Společně pro Prahu 15 (TOP 09) 
David Hájek *místostarosta* ANO
Mgr. Petra Šikýřová *místostarosta* NEZÁVISLÍ

Ing. Pavel Klega *neuvolněný radní* Společně pro Prahu 15 (ODS) 
Mgr. Ivan Tomeš *neuvolněný radní* NEZÁVISLÍ 

Pro práci ve výboru zastupitelstva jsou do své funkce také uvolněni:
Lucie Kubesa *předsedkyně Výboru volnočasových aktivit* Společně pro Prahu 15 (ODS)
Ing. Pavel Frydrych *předseda Výboru kontrolního výboru* SPD

*“Naší úlohou bude pracovat z opozice, ve výborech zastupitelstva či v komisích rady, spolupracovat s ostatními zastupiteli a stranami, kontrolovat vedení a vás informovat. Rádi také přivítáme vaše podněty,“* citujeme Radku Daníčkovou.
