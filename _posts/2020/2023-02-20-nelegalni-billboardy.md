---
date: 2023-02-20
category: blog
tags: 
  - Praha 15
layout: post
author: Praha 15
authorId: 
title: "Nelegální billboardy"
image: articles/2022/svehlova.jpg
---

I my jsme se podívali na zveřejněnou analýzu staveb pro reklamu, která byla zpracována týmem Adam Scheinherr a TSK Praha na základě rozhodnutí Rady hl. m. Prahy z října 2021. Doplnila ji interaktivní mapa z dílny iROZHLAS.cz, kde u každé velké samostatně stojící reklamy je detailně uvedeno, zda je poutač v souladu či v rozporu s platnými pravidly.

V Praze 15 podél ul. Švehlova v okolí křižovatky s ul. Pražská hned pět billboardů nesplňuje minimální 100 m rozestup mezi sebou dle Pražských stavebních předpisů či jsou umístěny bez povolení silničního správního úřadu nebo se nachází oproti přípustnému využití v ploše izolační zeleně. 

Billboardy necitlivě ovlivňují vzhled městského prostoru, mohou rozptylovat pozornost řidičů a tím ohrožovat i bezpečnost ostatních účastníků provozu. Podali jsme podnět na prověření těchto skutečností.
