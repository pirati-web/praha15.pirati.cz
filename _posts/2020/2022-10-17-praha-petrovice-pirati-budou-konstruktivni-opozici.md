---
date: 2022-10-17
category: blog
tags: 
  - Volby 2022
  - Praha-Petrovice
layout: post
author: Praha-Petrovice
authorId: 
title: Praha-Petrovice - Piráti budou konstruktivní opozicí
image: articles/2022/2022-10-17-prahapetrovice-pirati-budou-konstruktivni-opozice.md.jpg
---

Na městské části Praha-Petrovice Piráti kandidovali na kandidátní listině spolu se sdružením nezávislých kandidátů pod hlavičkou „Změna – občané Petrovic a Piráti“. Na kandidátní listině figurovali na druhém místě Bc. Ondřej Vojta, na třetím místě Jan Zavadil a na páté pozici Bc. Jakub Nepejchal.

Toto volební uskupení se v konkurenci zavedených místních značek umístilo na třetím místě se ziskem 15,12 % a se ziskem dvou mandátů. Ty připadly lídryni kandidátní listiny Štěpánce Náhlovské (nezávislá kandidátka) a Ondřeji Vojtovi za Piráty.

Kompletní výsledky voleb najdete [zde](https://volby.cz/pls/kv2022/kv1111?xjazyk=CZ&xid=1&xdz=5&xnumnuts=1100&xobec=547395&xstat=0&xvyber=0). 

Jakožto transparentní strana také zaznamenáváme a zveřejňujeme souhrn povolebních jednání, které najdete v Evidenci kontaktů [zde](https://evidence.pirati.cz/report/6609/).

**Na ustavujícím zasedání Zastupitelstva, které se konalo 17.10., byla zvolena tato Rada městské části:**

Starostkou JUDr. Olga Hromasová (STAN), získala 13 hlasů;

Nový místostarosta Mgr. Emil Maximilián Švorc (NK za ČSSD) získal 9 hlasů;

Radními byli zvoleni MVDr. Roman Hanke (STAN, 10 hlasů), Iveta Hergottová (TOP 09, 12 hlasů) a PharmDr. Petr Slavíček (ODS, 13 hlasů).

Ve vedení Petrovic tak zasednou zastupitelé za STAN, ODS, TOP 09 a z občanské kandidátky vytvořené ČSSD. Tato většina disponuje 9 hlasy v 15členném zastupitelstvu. 

Zbylých 6 mandátů je rozloženo mezi Sdružení občanů Petrovic (4 hlasy) a 2 hlasy disponuje náš klub.

Zklamáním je pro nás výsledek volby Finančního a Kontrolního výboru. Při volbách předsedů výborů byl zvolen zástupce STAN PhDr. Marek Moravec, PhD. do vedení Finančního výboru a Mgr. Daniel Neumann za ODS povede Kontrolní výbor.

**Do těchto základních výborů nebyl ve veřejné volbě zvolen žádný z našich nominantů.** Pirát Jan Zavadil ve volbě Finančního a Ondřej Vojta ve volbě Kontrolního výboru získali shodně pouze 6 hlasů. Bez zastoupení v těchto výborech je tak naše práce pro městskou část v těchto oblastech velmi ztížena.

Pracovat pro vás a pro naši městskou část budeme moci alespoň v komisích RMČ. **Náš zastupitel Ondřej Vojta byl následně zvolen předsedou Komise pro životní prostředí** a své zástupce jsme jako volební strana získali v několika dalších komisích. Pirát Jakub Nepejchal například využije svých pracovních znalostí pro práci v komisi sociální.

*„I nadále platí, že ač jsme novými tvářemi v Zastupitelstvu, záleží nám na Petrovicích a máme zájem podílet se ve spolupráci s dalšími zastupiteli na rozvoji naší městské části. Stále jsme připraveni naslouchat vám – našim sousedům a uplatňovat na plénu zastupitelstva vaše podněty k rozvoji Petrovic,“* uvádí Ondřej Vojta.
