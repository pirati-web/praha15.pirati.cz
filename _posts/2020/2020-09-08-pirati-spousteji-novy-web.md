---
date: 2020-09-08
category: blog
tags: 
  - web
layout: post
author: Ondřej Vojta; Radka Daníčková
authorId: vojta.ondrej; danickova.radka
title: Spouštíme nové webové stránky!
image: articles/2020/2020-09-08-pirati-spousteji-novy-web.jpg
---

Piráti na Praze 15 v měsíci září oficiálně představili nové webové stránky. Ty budou sloužit pro informování, prezentování odvedené práce i pro glosy členů z Městské části Praha 15 a sousedících městských částí.

Pirátská strana na Praze 15 a v sousedních městských částech pomalu roste. Do našich aktivit na místní úrovni se zapojuje čím dál větší množství členů, příznivců i politicky neaktivních občanů, kteří se zajímají o své okolí a veřejné dění.

I proto jsme se rozhodli přiblížit a prezentovat svoji odvedenou práci prostřednictvím těchto webových stránek.

*„Rozhodli jsme se, že po facebookových stránkách budeme prezentovat svou práci i na webových stránkách. V případě potřeby nás mohou občané také kdykoli kontaktovat, stačí si v záložce „Naši lidé“ v profilu jakéhokoli člena najít jeho e-mailovou adresu či telefonní číslo. Samozřejmě nezapomínáme, že při získávání zpětné vazby je nejdůležitější pravidelná komunikace s našimi sousedy tváří v tvář. V pravidelné komunikaci v ulicích budeme pochopitelně pokračovat,“* zdůrazňuje Ondřej Vojta.

Pravidelné pozvánky a záležitosti projednávané v Zastupitelstvu Městské části Prahy 15 plánuje sdílet zastupitelka Radka Daníčková. Ta by ráda nové webové stránky využila i k nabídnutí vizí, které by Piráti v městských částech rádi uskutečňovali. 

*„Pro rozhodování jsou nezbytné včasné, úplné a pravdivé informace. Právě takové se Vám budeme snažit přinášet i pro Váš vlastní úsudek a objektivní názor. Ten zpětně potřebujeme stejně tak jako Vaši podporu. Můžeme slíbit, že Vás budeme zapojovat do věcí, které se týkají nás všech a které máme také my sami možnost ovlivnit,“* dodává Radka Daníčková.
