---
date: 2022-02-01
category: blog
tags: 
  - Článek
layout: post
author: Radka Daníčková
authorId: danickova.radka
title: Sloupek v únorovém Hlasateli
image: articles/2022/danickova-radka-2a.jpg
---

Praha, 20. prosince 2021 –⁠ Přinášíme vám přepis sloupku zastupitelky Radky Daníčkové (Piráti/Patnáctka náš domov) v únorovém čísle radničního zpravodaje Hlasatel.



V Praze 15 je krásně.
A většina z nás si ji vybrala za svůj domov pro její pestrost, blízkost přírody i staleté stopy historie. 
Už máte v domácí knihovně knihu „Toulky Prahou 15 – Hostivař a Horní Měcholupy“ od L. Berného vydanou u příležitosti 950letého výročí od první doložené zmínky o Hostivaři nebo knihu „Chráněná území ČR XII. – Praha“, k jejíž koupi jsem se inspirovala na přednášce „O zajímavých přírodních zákoutích v Hostivaři a Praze 15“ v komunitním centru Farní dvůr?

Přednáška vzbudila velký zájem, stejně jako jej u vás vždy vyvolá nějaké místní téma týkající se ochrany přírody či rozvoje naší městské části. Také dle analýzy potřeb občanů, kterou si nechalo zpracovat vedení radnice, je v Praze 15 jedinečná příroda a důvodem zhoršování kvality zdejšího života je především intenzivní bytová výstavba. Respondenti mají pocit, že developerská výstavba jim bere to, co mají na Patnáctce rádi – klid, množství zeleně a parků, dostupnost centra i okolí Prahy.

V práci zastupitele nás nejvíc povzbuzuje, když se o své okolí zajímáte. Když se ozýváte: „Určitě jsou ještě nějaké právní možnosti! Co pro to může řadový občan udělat? Fakt se nedá nic víc dělat? To opravdu už nejde nic dělat a zastavit to? Stížnost nebo soud?“

V případě změny územního plánu, která by jižně pod OC VIVO v ochranném pásmu kolem Botiče povolila zástavbu původních luk bytovými domy místo rozvoje plochy určené pro sport, jsme spojili síly.

Vyjadřujete se v petici a podali jste spolu s námi připomínky. Obrátili jsme se na odbornou právní pomoc a založili transparentní účet pro případné dary od ostatních občanů č. 2602093864/2010
u Fio banky. Děkujeme!

Radka Daníčková

![Sloupek Hlasatel](https://a.pirati.cz/praha15/img/articles/2022/sloupek-hlasatel-1.jpg)
