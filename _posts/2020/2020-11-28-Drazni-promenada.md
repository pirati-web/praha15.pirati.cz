---
date: 2020-11-28
category: blog
tags: 
- Veřejný prostor
layout: post
author: Radka Daníčková
authorId: danickova.radka
title: Drážní promenáda
image: articles/2020/2020-11-27-drazni-promenada.jpg
---

**Proměna nevyužívaných železničních staveb a pozůstatků – potenciál pro nové rekreační plochy a bezpečnou bezmotorovou prostupnost územím.**

V rámci dopravní stavby nazvané „Optimalizace traťového úseku Praha Hostivař – Praha hl. n.“ spěje vše k tomu, aby se již v prosinci převedl provoz ze stávající trati Hostivař – Vršovice do nového přímějšího a rychlejšího koridoru, který představuje vybudování nové žst. Zahradní Město spolu s moderním přestupním terminálem na jiné druhy MHD, nové zastávky Eden a nových nástupišť žst. Vršovice vč. oboustranného podchodu i do Bartoškovy ul. směrem do Nuslí.
Již roku 2017 vznikly v městské části Praha 10 první technické plány přeměnit trasu současného kolejiště obsahující také žst. Strašnice na souvislý veřejný rekreační prostor se zelení a s oddělenými pásy pro pěší a cyklisty či bruslaře s možností napojení na okolní městské části, též např. do oblasti mokřadu Triangl – U Forstů – ul. Za Drahou v Praze 15 v Hostivaři. Zachovány by měly být původní drobné stavby připomínající drážní minulost. 
Od samého počátku při řešení projektu stojí Ing. arch. Tomáš Cach. Samotná výstavba by měla probíhat v letech 2022–2024.

Někteří jste již možná měli příležitost obdivovat podobné revitalizační projekty jako vyvýšenou zelenou promenádu „High Line“ napříč obydleným Manhattanem v New Yorku či cyklostezku a běžkařskou trasu v místě zaniklého železničního spojení na německé straně Haidmühle – Frauenberg od Nového Údolí na Šumavě. 
Psali jsme také zde: [Nová zastávka Praha - Zahradní město](https://www.facebook.com/piratipraha15/posts/670983316649647)
