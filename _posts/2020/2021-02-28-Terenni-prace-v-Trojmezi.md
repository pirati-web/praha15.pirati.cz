---
date: 2021-02-28
category: blog
tags: 
  - výstavba
layout: post
author: Michal Petlach
authorId:
title: Terénní práce v Trojmezí
image: articles/2020/2021-02-28-Terenni-prace-v-Trojmezi.jpg
---

Jistě si již většina obyvatel a návštěvníků Košíku a okolí všimla, že v polích podél ulice Doupovská na území, které je součástí tzv. Trojmezí, probíhají terénní a výkopové práce, které do velké míry mění charakter celého pole a okolí. Nejedná se o žádnou bezvýznamnou úpravu.
Jedná se o budování přístupové cesty pro těžkou techniku, která se bude podílet na výstavbě připravovaného obytného komplexu společnosti Central Group - Výhledy Chodovec, o kterém jsme vás již informovali zde: https://www.facebook.com/586684735079506/posts/1108333992914575/

Tato cesta bude znamenat výrazné omezení kvality života obyvatel celého Košíku a hlavně ulice Doupovská, která bude zasažena prachem, znečištěním a hlukem po dobu měsíců či možná let (dokončení první etapy plánováno na rok 2023), nemluvě o dopadu na životní prostředí celého Trojmezí.

Naskýtá se otázka, proč bylo zapotřebí, aby těžká technika byla přivedena z Košíku, když stavba probíhá na území Prahy 11 a daleko snazší cesta by byla z Chodovce a okolí? K této otázce jsme dostali odpověď od starosty Prahy 11, který potvrdil, že díky odporu obyvatel k původní navržené variantě přístupové cesty z ulice Klapálkova a Blažimská, kde bydlí i starosta Prahy 11, byla tato varianta zrušena. Došlo zde tudíž k situaci, kterou bychom mohli nazvat jako ,,Trojmezní Paradox,, což znamená, že cesta ke stavbě rozléhájicí se na hranici Prahy 10 a 11 byla odmítnuta občany Prahy 11 a proto povede přes Prahu 15, která jak známo, je v posledních letech vůči stavbám benevolentnější. 

Proto se ptáme, jak je možné, že vedení Prahy 15 variantu vybudování přístupové cesty z ulice Doupovská odsouhlasilo a kde existuje záznam o možnosti obyvatelů Košíku a ulice Doupovské se k této variantě vyjádřit?

![Meandry Botiče](/assets/img/articles/2020/2021-02-28-Terenni-prace-v-Trojmezi.jpg)
