---
date: 2023-04-03
category: blog
tags: 
  - Praha 15
layout: post
author: Praha 15
authorId: 
title: "Nelegální billboardy
image: articles/2022/mapa.jpg
---

Do okénka pro názor politických klubů v dubnovém čísle časopisu HLASATEL jsme položili tyto otázky: 

"Jaký je váš postoj k výstavbě bytových domů za OC VIVO? Na ploše směrem k Botiči v ochranném pásmu mendrů a určené pro sportoviště?" 
Svůj postoj nevyjádřili NEZÁVISLÍ a SPD a nezávislí pro Prahu 15.

Sloupek naší zastupitelky Radky Daníčkové vám zde přepisujeme:

Příběh s loukami u OC VIVO! se píše již deset let, kdy městská část Praha 15 (ve vedení ODS, ČSSD) podala žádost o změnu platného územního plánu, co se týče jejich využití. 
Do dnešních dnů slýcháme představiteli současného vedení radnice Společně (ODS/TOP 09), ANO a NEZávislí tento záměr obhajovat, což bychom rádi uvedli na pravou míru:

1. Pozemky v soukromém vlastnictví

Každý pozemek má svého vlastníka, ale možné využití pozemků podléhá nástrojům územního plánování, právě pro rovnováhu mezi soukromými a veřejnými zájmy. 

Společnost Central Group investovala do první části pozemků v roce 2015. Do pozemků, které jsou svým využitím určené ke sportu a nachází se v chráněném území přírody. 

2. Nyní je na magistrátu

Pořizování změny (nového metropolitního plánu) se nachází ve fázi, do které jsme spolu se stovkami občanů, soukromými vlastníky bytů, spolky a sportovním klubem podali připomínky ve smyslu zachování sportovní plochy a jejího využití se stejně mírnými vlivy na okolní životní prostředí jako tomu je u sousedních areálů fotbalu a pozemního hokeje. Naše připomínky se vyhodnocují a návrh změny by se měl předmětně upravit. 

O návrhu budou sice jednat orgány hl. m. Prahy, ale názor městské části je žádán a má velkou váhu. 

3. Podepsané Memorandum, darem části pozemků, na kterých zřídíme hřiště

To však návrh změny již neumožňuje. Výstavbu bytových domů, komunikací a parkovacích stání lemuje pás zeleně, který si alespoň vymínil orgán ochrany přírody pro ochranu přírodní památky Meandry Botiče.
Náš postoj je roky stejný. Umístění bytovek do ochranného pásma meandrů je neodůvodněné. Sportovní plochu je třeba rozvíjet ke svému účelu v návaznosti na stávající sportoviště. 
