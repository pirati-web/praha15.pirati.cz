---
date: 2021-04-23
category: blog
tags: 
  - Územní rozvoj
  - Trojmezí
  - Výstavba
layout: post
author: Radka Daníčková
authorId: danickova.radka
title: Aktivní podpora Prahy 15 na zástavbě Trojmezí pokračuje
image: articles/2020/2021-04-23-Zastavba.jpg
---


Současné vedení radnice MČ Prahy 15 (ANO/ODS/TOP09) to s aktivní podporou zástavby v TROJMEZÍ myslí vážně.

Do Memoranda o společném postupu při využití území "Trojmezí" mezi hl. m. Prahou, MČ Praha 10, MČ Praha 11 a MČ Praha 15 vedení naší radnice zapracovalo svůj, potažmo nás všech, zájem na změně využití pozemků za OC VIVO ve vymezeném území Trojmezí a v ochranném pásmu přírodní památky Meandr Botiče. 
Přírodní louky, které by měly sloužit rekreaci a sportu, případně k záměru výstavby se sportovním využitím, a to v daleko menší míře svým rozsahem, chce radnice proměnit v zástavbu několika bytovými domy a v provoz s ní související dle projektu investora Central Group.
Vyjímá tak tyto pozemky spolu ještě s pozemkem při ul. Doupovská (za účelem výstavby mateřské školky) z využití sloužícího v maximální možné míře ve prospěch obyvatel a také ze svého zájmu zachovat je pro zeleň a rekreační prostor.
(EDIT: tisk Z-9333 z pořadu jednání Zastupitelstva hl. m. Prahy dne 22.4.2021 stažen)

*„Na rozdíl od současného vedení radnice MČ Praha 15 my aktivně pracujeme již od roku 2015 přesně v opačném zájmu, ve prospěch obyvatel, proti změně územního plánu a pro zachování zeleně i rekreačního využití,"* říká Radka Daníčková, opoziční zastupitelka (Piráti/15ND).

Takto jsme Vám o tématu psali dříve: 
[Jak chce koalice zabírat zeleň a stavět v Trojmezí](https://www.facebook.com/piratipraha15/posts/923757474705562)
[S jídlem roste chuť](https://www.facebook.com/piratipraha15/posts/762466917501286)
[Změna územního plánu opět pro obytné využití](https://www.facebook.com/piratipraha15/posts/652890721792240)
