---
date: 2023-05-04
category: blog
tags: 
  - Praha 15
layout: post
author: Praha 15
authorId: 
title: "Nové vyhlídky na přehradu"
image: articles/2022/nadrz.jpg
---

Cesta po pravém břehu hostivařské přehrady z Hostivaře do Petrovic se budovala spolu s výstavbou vodního díla a se založením lesoparku před 60 lety. 

K její významné rekonstrukci, zpevnění a vybudování nových vyhlídkových míst hl. m. Praha přistoupilo spolu s plánováním stavby dodatkového bezpečnostního přelivu přehrady s původním termínem ukončení prací v březnu 2023. Během výstavby byla zjišťována nutnost vykonání dalších víceprací s úpravou tělesa hráze a patních drenáží. Vyvstala také potřeba většího rozsahu oprav stabilizace cesty po odkrytí původních konstrukcí a problémy s dodávkou některých komponent. 

Aktuálně se dle našich informací pracuje na čelech propustků pod cestou, schodištích a odláždění přístupů k vodě. Pokračují také práce na prvcích pilotáže krajů cesty směrem k vodě. Od poloviny tohoto měsíce by se měly rozjet práce na úpravě povrchu vlastní cesty a následně realizace kamenných zídek směrem ke svahu lesa, úprava studánky, instalace mobiliáře a finální terénní úpravy.

Snahou všech zúčastněných je dokončit práce co nejdříve, nejpozději do konce června 2023.
