---
date: 2022-02-28
category: blog
tags: 
  - výstavba
  - Trojmezí
layout: post
author: Radka Daníčková
authorId: radka.danickova
title: Živý a hojně využívaný chodník za OC VIVO! 
image: articles/2022/2022-02-28-Zivy-a-hojne-vyuzivany-chodnik-za-OC-VIVO.jpg
---

**spojující Nové Zahradní město s Hostivaří. Dosud jej neprotíná žádný vjezd do podzemních garáží nebo jiné dopravní napojení plánovaných bytových domů. Mohou tudy bezpečně procházet děti do škol a za sportem. A také původní louky celé situované v ochranném pásmu přírodní památky Meandr Botiče, kdy se od roku 2015 snažíme o to, aby zůstaly zachovány jako plocha určená pro sportovní využití. 

Tomu, aby se tato plocha mohla rozvíjet ke svému účelu, brání změna územního plánu, k níž roku 2013 podalo podnět tehdejší vedení radnice ODS. Požadovalo ji změnit v plochu určenou pro obytnou zástavbu. V závěru roku 2015 první část pozemků odkoupila developerská společnost Central Group a záměr výstavby bytových domů již začal dostávat konkrétnější podobu. 

Změnu stávajícího územního plánu podporuje vedoucí koalice MČ Prahy 15 ODS/TOP09/ANO i za současného stavu, kdy se jedná o jednu z posledních ploch určených pro sport a rekreaci a kdy se vytěžování pozemků určených pro obytné zastavění a další zahušťování Prahy 15 vyvíjí velmi překotným tempem. 

Změna se nyní nachází ve fázi vypořádávání připomínek k jejímu návrhu magistrátním odborem územního rozvoje ve spolupráci s určeným zastupitelem hl. m. Prahy (Ing. arch. P. Hlaváček). 

Připomínky jste spolu s námi v lednu 2022 podali vy, občané Prahy 15 a Prahy 10, SVJ, sportovní klub i spolky. Obrátili jsme se pro jejich sepsání na odbornou právní pomoc a založili transparentní účet pro případné dary od ostatních občanů č. 2602093864/2010 u Fio banky https://ib.fio.cz/ib/transparent?a=2602093864 

Argumentovali jsme neodůvodněností změny, ztrátou sportovní plochy, ohrožením existence stávajících sportovišť fotbalu a pozemního hokeje, činnosti jezdecké školy vč. sociálně terapeutických jízd, ochranou přírody. 

Následovat bude veřejné projednání návrhu změny. Pokud jste stejného názoru jako my, uvítáme vaši aktivitu a budeme rádi za naše kontaktování. Děkujeme!** 
